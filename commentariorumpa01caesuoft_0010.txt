PRAEFATIO

b == codex Leidensis Vossianus Q. 53, saec. XI, ex codice B de-
scriptus, Vossianus primus dictus.

λ = codex Leidensis 38 D, saec. XII, Leidensis primus dictus.
Ceteri recentioris aetatis codices perscripto plerumque nomine
significantur.

Cum autem ponderandi, non numerandi sint codices,
sufficiunt sex illi ABMRTU ad lectionem utriusque familiae
ἱ Nipperdeianae cognoscendam. Horum quattuor illi ABMR,
quibus constat familia α, ea cognatione tenentur ut A et
M, item B et R artius inter se cohaereant. Atque huius
familiae principatum tenere alii codices A et M, alii B et
R, librum prae ceteris lacunosum, disputaverunt. Verum
haud multum formae textus interest utris magis credas, cum
res in minutiis plerumque scripturae versetur neque locus
fere sit ullus in quo gravius discrepent codices ubi non inter-
veniat extrinsecus causa cur nunc his nunc illis obtemperes.

At his temporibus exstiterunt novi quidam critici, quo-
rum familiam ducit Henricus Meusel (quem honoris causa
nomino), qui codicibus T et U, qui interpolati dicebantur,
diligentius collatis Nipperdeianam sententiam impugna-
verunt. Quae res ita fere se habere videtur : ex illis codici-
bus qui neglecti iacuerunt ita familiae α codices alios alias
confirmari ut usu Caesariano satis stabilito de quibusdam
rebus adhuc dubiis iam certius iudicare posse videamur:
erratum. tamen esse ab eis qui omnia ad multitudinem
exemplorum adeo referant ut iudicii rem ad digitos rediisse
credas, atque ipsa subtiliora distinguendi facultas pessum
eat. Immo libros conferentibus, praesertim quod ad ver-
borum ordinem attinet, vel luce clarius patet familiam α
redolere antiquitatem nec potuisse ex immutatione alterius
nasci, illam β artificis grammatici manus identidem confi—
teri nudam illam et imperatoriam orationem Ciceroniana
quadam verborum concinnitate fucantis. Quod tantum
abest ut negari possit ut Bernardus Kuebler, praefervidus

