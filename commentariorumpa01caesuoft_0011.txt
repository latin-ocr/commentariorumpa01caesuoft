PRAEFATIO

Meuselianus, dum familiae a exempla depravata esse
contendit, hoc ipsum factum esse ‘adscitis vetustioribus
atque emendatioribus codicibus’ persuadere conetur. Quae
cum diceret, num eius familiae codices impensius laudare
poterat?

Itaque apud nos ita valuit Caroli Nipperdey auctoritas ut
acodicibus familiae α nisi in apertis eorum mendis non
discederemus, familia β supplementi loco uteremur, eon-
iecturas criticorum nusquam reciperemus nisi in manifesto
codicum errore ad planum textus sensum restituendum ali-
quid effecisse viderentur.

Habes igitur textum ad optimorum codicum fidem cor-
rectum, ita tamen ut nihil insolentius oculos legentium
offendat, adnotatis eis tantum librorum variationibus quae
aliquid ad interpretationem adferunt. Neque enim id in
mente habebamus, apparatum quem vocant criticum in-
struere, quem si quis desiderat, apud Holderum familiae α
imaginem, familiae β apud Meuselium respiciat summa
arte et fidelitate quasi in speculo redditam: neque ipsum
scriptoris calamum sequi ac quasi archetypum mente evol-
vere conabamur, opus aleae plenum, fructu carens.

Restat ut doceam me secutum esse Dinterianam capitu-
lorum divisionem per lexicon Lewisiano-Shortianum vulga-
tam, scribendi rationem eam fere quam praecepit Gulielmus
Brambach. Atque eis de causis quas supra commemoravi
ne ‘senatu' quidem in casu dandi neque in casu patrio
‘facie' ceteraque eis consimilia, quamquam certissimo Auli
Gellii testimonio confirmata, negantibus codicibus Caesari
restituere ausus sum: sed vocem ‘acie’ in patrio casu,
unico libri 11 loco splendide fortasse mendoso servatam, ab
nostro non abiudicandam censui.

RENATvs Dv PONTET.

Scm'bebam Ventae Belgarum mense Iulio A. S. mncccc.

