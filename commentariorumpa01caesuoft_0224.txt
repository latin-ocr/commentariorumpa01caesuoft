A. HIRTI

2 fecerat copias esse accisas sciebat. Non enim dubitabat
quin recenti calamitate summissiores essent futurae, dato
vero spatio ac tempore eodem instigante Dumnaco possent

3 concitari. Qua in re summa felicitas celeritasque in reci-

4piendis civitatibus Fabium consequitur. Nam Carnutes,
qui saepe vexati numquam pacis fecerant mentionem, datis
obsidibus veniunt in deditionem, ceteraeque civitates positae
in ultimis Galliae finibus, Oceano coniunctae, quae Aremori-
cae appellantur, auctoritate adductae Carnutum adventu

5 Fabi legionumque imperata sine mora faciunt. Dumnacus
suis finibus expulsus errans latitansque solus extremas Galliae
regiones petere est coactus.

32 At Drappes unaque Lucterius, cum legiones Caniniumque
adesse cognoscerent nec se sine certa pernicie persequente
exercitu putarent provinciae finis intrare posse nec iam libere
vagandi latrociniorumque faciendorum facultatem haberent,

2 in finibus consistunt Cadurcorum. Ibi, cum Lucterius apud
suos civis quondam integris rebus multum potuisset semper-
que auctor novorum consiliorum magnam apud barbaros
auctoritatem haberet, oppidum Uxellodunum, quod in
clientela fuerat eius, egregie natura loci munitum, occupat
suis et Drappetis copiis oppidanosque sibi coniungit.

33 Quo cum confestim C. Caninius venisset animad-
verteretque omnis oppidi partis praeruptissimis saxis esse
munitas, quo defendente nullo tamen armatis ascendere
esset difficile, magna autem impedimenta oppidanorum
videret, quae si clandestina fuga subtrahere conarentur,
effugere non modo equitatum sed ne legiones quidem
possent, tripertito cohortibus divisis trina excelsissimo loco

2 castra fecit, a quibus paulatim, quantum copiae patiebantur,
vallum in oppidi circuitum ducere instituit.

34 Quod cum animadverterent oppidani miserrimaque Alesiae
memoria solliciti similem casum obsessionis vererentur

13 Draptes β semper 25 quo B: quod α

5

10

Ι5

20

25

30

