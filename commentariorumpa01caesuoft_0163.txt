5

10

20

30

DE BELLO GALLICO LIB. VII

quas expeditas esse iusserat portis incensis intromittit at-
que oppido potitur, perpaucis ex hostiurn numero deside-
ratis quin cuncti caperentur, quod pontis atque itinerum
angustiae multitudinis fugam intercluserant. Oppidum 9
diripit atque incendit, praedam militibus donat, exercitum
Ligerim traducit atque in Biturigum finis pervenit.

Vercingetorix, ubi de Caesaris adventu cognovit, oppug- 12
natione destitit atque obviam Caesari proficiscitur. Ille 2
oppidum Biturigum positum in via Noviodunum oppugnare
instituerat. Quo ex oppido cum legati ad eum venissent
oratum ut sibi ignosceret suaeque vitae consuleret, ut celeri-
tate reliquas res conficeret, qua pleraque erat consecutus,
arma conferri, equos produci, obsides dari iubet. Parte iam 4
obsidum tradita, cum reliqua administrarentur, centurionibus
et paucis militibus intromissis qui arma iumentaque con-
quirerent, equitatus hostium procul visus est, qui agmen
Vercingetorigis antecesserat. Quem simul atque oppidani 5
conspexerunt atque in spem auxili venerunt, clamore sub-
lato arma capere, portas claudere, murum complere coepe-
runt. Centuriones in oppido, curn ex significatione Gallo· 6
rum novi aliquid ab eis iniri consili intellexissent, gladiis
destrictis portas occupaverunt suosque omnis incolumis
receperunt.

Caesar ex castris equitatum educi iubet, proelium equestre 13

2- committit: laborantibus iam suis Germanos equites circiter

CCCC summittit, quos ab initio habere secum instituerat.
Eorum impetum Galli sustinere non potuerunt atque in 2
sugam coiecti multis amissis se ad agmen receperunt.
Quibus profligatis, rursus oppidani perterriti comprehensos
eos quorum opera plebem concitatam existimabant ad
Caesarem perduxerunt seseque ei dediderunt. Quibus 3
rebus confectis, Caesar ad oppidum Avaricum, quod erat

3 cuncti a: vivi β 4 multitudini β 9 Biturigum positum in
uia nouiodunum B: om. α 32 rebus om. α

